---
title: Tabela załączników
---

Jak nazwa wskazuje – w tej sekcji powinien znaleźć się spis wszystkich załączników (grafik, plików, dokumentów), które znalazły się w dokumentacji i/lub są niezbędne do jej pełnego zrozumienia (jak np. brandbook marki).
Dlaczego dokumentacja projektowa jest tak ważna?

    Pomaga w planowaniu projektu – zarówno na etapie początkowej ideacji, jak i w kontekście planowania prac wdrożeniowych.
    Pomaga w estymacji czasu i potencjalnych kosztów pracy, a także zapewnia większą kontrolę nad budżetem w trakcie prac wdrożeniowych.
    Umożliwia ustalenie realnych celów projektu.
    Pomaga w lepszym planowaniu i przydzielaniu zasobów.
    Umożliwia śledzenie postępów oraz zapewnia lepszą kontrolę nad statusem projektu.
    Ułatwia wprowadzanie zmian już na etapie wdrożeniowym.
    Przygotowuje na ryzyko i zmniejsza szanse na niepowodzenie oraz nieprzewidziane przeszkody w realizacji projektu.
    Ułatwia bezproblemową komunikację pomiędzy Klientem a wykonawcą.
    Ułatwia zarządzanie projektem po stronie Klienta i wykonawcy.
    Pomaga zdobyć wsparcie od sponsorów.
    Pomaga (w przyszłości) wdrażać pracowników do projektu.
    Stanowi podstawę do odbioru prac wykonanych przez wykonawcę (pozwala łatwo dostrzec ewentualne braki/rozminięcia się z projektem).
    Jest wiążącym prawnie dokumentem (może być podstawą do oficjalnego dochodzenia swoich praw w wypadku niedokończonego projektu/projektu niezgodnego z ustaleniami).

Dobrze przygotowana dokumentacja jest elementem obowiązkowym każdego większego projektu. Pomaga ona w zarządzaniu budżetem, zasobami i czasem zarówno Klientowi, jak i wykonawcy; jest również niezwykle użyteczna w utrzymywaniu projektów w szybkim tempie. Znacznie ułatwia komunikację, marginalizuje szanse na niedopowiedzenia lub nieprzemyślane rozwiązania, a tym samym pozwala zaoszczędzić mnóstwo pieniędzy. Co jednak najważniejsze – dokumentacja projektowa jest prawnie wiążącym dokumentem, który może okazać się nieocenioną pomocą w sytuacji jakichkolwiek problemów przy odbiorze projektu.