---
title: Opis projektu
---

Opis projektu, czyli inaczej krótki wstęp, wyjaśniający w kilku zdaniach do czego ma służyć platforma/aplikacja.

Przykład:

Celem portalu TimeExchange jest pośredniczenie w handlu usługami pomiędzy osobami prywatnymi. Użytkownik po zarejestrowaniu i zalogowaniu jest w stanie stworzyć własny profil, dzięki któremu może dodawać informacje o tym w czym się specjalizuje i jakich umiejętności poszukuje u innych poprzez wystawianie zleceń. Użytkownicy mogą wymieniać się wzajemnie swoim czasem; przykładowo: krawcowa szuka pomocy w księgowości. Za godzinę konsultacji z zakresu prowadzenia własnej działalności oferuje dwie godziny swojej pracy.

Aby móc nawiązać kontakt i/lub wystawić własne zlecenie, użytkownik musi wykupić abonament miesięczny na platformie. Głównym celem portalu jest więc pozyskiwanie ludzi z całego świata i konwertowanie ich na zarejestrowanych abonentów portalu.
