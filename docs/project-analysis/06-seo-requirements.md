---
title: Wymagania SEO
---

Co znajduje się w tej sekcji?

    Opis znaczników  (lista edytowalnych elementów niezbędnych do edycji wraz z opisem i sprecyzowanym źródłem treści).
    Wybór narzędzi analitycznych (Google Analytics, HotJar, Yandex itd.).
    Wskazanie celów do analizy.

Sekcję tę otwiera lista znaczników oraz metatagów, które powinny być edytowalne, wraz z wytycznymi odnośnie sposobu ich realizacji i tego kto ma dostarczać ich treść. Poniżej trzy przykłady (choć jest ich oczywiście znacznie więcej):

Title – tytuł strony (zawartość znacznika `<title>` w sekcji `<head>` kodu źródłowego strony), czyli najważniejszy metatag. Wyświetla się w wynikach wyszukiwania.
Robots – tag umożliwiający kontrolę sposobu indeksowania i wyświetlania strony w wynikach wyszukiwania.
Tagi social media – tagi umożliwiające komponowanie treści w udostępnianych postach.

Następne na liście są narzędzia analityczne – z jakich konkretnych rozwiązań Klient chce skorzystać? Co powinno zostać zaimplementowane i w jaki sposób? Jakie cele powinny być analizowane i jak mają wyglądać ich oznaczenia w danych?

    Bez analizowania działania platformy/aplikacji działamy w ciemno. Nie wiemy co dokładnie się sprawdza, a co nie; co przyciąga użytkowników, a co sprawia, że nigdy nie wracają. W rezultacie możemy być w grupie szczęśliwców i podejmować prawidłowe decyzje na podstawie “przeczuć”, ale dużo większym prawdopodobieństwem znajdziemy się w grupie ludzi, którzy zwyczajnie przepalają kosmiczne sumy na dodawanie nowych rozwiązań do produktów… podczas gdy to w ich podstawowych funkcjonalnościach leży problem.

Niechęć do myślenia nad analityką na etapie projektowym jest o tyle ciekawa, że spora część narzędzi analitycznych jest bezpłatna – jedynym kosztem jaki musimy więc ponieść jest ich odpowiednie wdrożenie na samym początku. To, czy, kiedy i jak wykorzystamy zbierane dane zależy potem już tylko od nas samych. 

Nie wspominając już o tym, że bez odpowiednio przemyślanej analityki ciężko udowodnić inwestorom osiągnięcie założonych w biznesplanie celów… 😉 