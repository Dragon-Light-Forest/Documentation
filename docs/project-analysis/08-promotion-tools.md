---
title: Wybór narzędzi promocji platformy
---

Co znajduje się w tej sekcji?

    Doradztwo w zakresie wyboru kanałów promocji z Inbound i Outbound.
    Wskazanie konkretnych kanałów wraz z opisem i wymaganiami.
    Propozycje dalszych kierunków rozwoju.

W idealnym świecie, sekcja dotycząca narzędzi promocji jest oczywistym przedłużeniem dokumentacji projektowej. To właśnie tu określa się podstawowe elementy przyszłych kampanii marketingowych, czyli kanały Inbound (aktywny marketing przychodzący; np. SEO, SEM, SERM, media społecznościowe, mikroblogi i blogi) i Outbound (push marketing; np. call center, akcje promocyjne w sklepach, badania telefoniczne, kampanie mailingowe), ustala się rodzaj treści jakie będą potrzebne oraz źródło ich pozyskiwania, a także wyznacza przyszłościowe kierunki rozwoju strategii marketingowej. 

Dzięki chociaż pobieżnemu rozpisaniu strategii marketingowej jesteśmy w stanie określić czy np. częścią platformy powinien być blog. Jeżeli tak, to kto i w jaki sposób będzie go prowadził? O czym będzie pisał? Przygotowanie planu komunikacji na tym etapie jest najlepszym sposobem na ustrzeżenie się przed najczęściej spotykaną marketingową kulą u nogi: niedostosowanymi do brandu (a tym samym martwymi) kanałami komunikacyjnymi marki, które straszą brakiem odwiedzin i rzeczowego contentu. 

Ma to jednak także znaczenie z perspektywy developmentu. Pozostając przy przykładzie bloga: jeżeli już na etapie planowania architektury aplikacji/platformy wiemy, że w niedalekiej przyszłości jej częścią powinien być blog, to możemy od razu dostosować odpowiednio środowisko i narzędzia, aby uniknąć problemu “doklejania” bloga na siłę do istniejącej już infrastruktury.