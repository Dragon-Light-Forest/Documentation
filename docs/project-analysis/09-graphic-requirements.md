---
title: Wymagania graficzne
---

Co znajduje się w tej sekcji?

    Zebranie i spisanie wytycznych dot. wyglądu grafiki (brandingu).
    Lista materiałów (istniejące materiały klienta).
    Benchmarki (przedstawienie i zebranie tabelarycznie listy benchmarków ze wskazaniem najważniejszych cech).
    Wybór czcionek (kreślenie skąd pobierane będą czcionki – google fonts, myfonts, dostarczone przez klienta – oraz ich wersji językowych).
    Makietowanie (makiety, wireframe).

Pamiętacie porównanie dokumentacji projektowej do projektu domu? Nie sposób urządzić mieszkania bez określenia wymogów estetycznych; nie inaczej sprawa ma się w przypadku aplikacji/platformy. 

    Zasada jest prosta: im więcej rzeczy zostanie określonych na początku procesu, tym mniej czasu designer spędzi nad przygotowaniem widoków i ewentualnymi poprawkami wizualnymi.

Dlatego w tej sekcji powinny znaleźć się wszelkie informacje i wymagania dotyczące istniejącego już (lub planowanego) brandingu marki: firmowe kolory, czcionki i fonty, logo i jego użycie, ale także m.in. Tone of Voice (“ton głosu” marki, czyli przykłady tego w jaki sposób powinny być sformułowane wszelkie komunikaty – czy marka mówi o sobie jako “ja”, czy “my”?). Tu dorzuca się benchmarki (przykłady tego co Klientowi podoba się u innych i co chciałby wykorzystać jako inspirację do własnego projektu, a czego na pewno chce uniknąć) oraz makiety.

Makietowanie (z ang. mock-up), czyli inaczej przygotowane w dowolnej formie szkice aplikacji/platformy (w praktyce często ograniczane do najważniejszych widoków i funkcjonalności). Podstawową zasadą obowiązująca przy makietowaniu jest ich czytelność – powinny być zrozumiałe dla każdego członka zespołu projektowego (w tym Klienta), ponieważ docelowo mają spełniać rolę wizualnej instrukcji budowy aplikacji/platformy.

![Przykład makiet aplikacji/platformy](./img/8_przyk%C5%82ady_makiet_1.png)

![Przykład makiet aplikacji/platformy](./img/8_przyk%C5%82ady_makiet_2.png)

Makiety dopełniane są widokami graficznymi – chociaż nie są one częścią dokumentacji projektowej, to razem stanowią dokładną wizualizację tego, jak aplikacja/platforma ma wyglądać. Dzięki nim każdy członek zespołu ma jasną wizję efektu końcowego; jest to jednocześnie najlepsze zabezpieczenie przed niedociągnięciami ze strony wykonawcy i/lub nadprogramowymi poprawkami odbiegającymi od pierwotnych założeń (a tym samym zmniejsza stres i napięcie na linii Klient-wykonawca). Widoki graficzne powstają po zamknięciu prac nad dokumentacją, jako krok pierwszy prac wdrożeniowych.

![Przykład widoku aplikacji/platformy](./img/9_przyk%C5%82ady_widoko%CC%81w.png)

![Przykład widoku aplikacji/platformy](./img/8_przyk%C5%82ady_widoko%CC%81w_2.png)

